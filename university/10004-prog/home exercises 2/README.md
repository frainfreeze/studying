## > Vježbe 9
Zadatak 1. Napišite definiciju strukture za opis kvadra i implementirajte funkcije koje računaju njegov volumen, oplošje i duljinu prostorne dijagonale.

Zadatak 2. Napišite definicije strukture za opis kolegija na nekom fakultetu. Kolegij ima naziv, broj sati predavanja, broj sati vježbi, pridruženog profesora i asistenta. Napišite program koji učitava nekoliko kolegija te ispisuje njihove detalje na ekran.

Zadatak 3. Napišite aplikaciju za praćenje posudbi filmova u videoteci. Član videoteke može posuditi film. Može se unijeti neograničen broj posudbi. U svakom trenutku aplikacija prikazuje trenutni broj posuđenih filmova. Nakon unosa posudbi aplikacija nudi ispis svih posudbi ili posudbu s rednim brojem.

Zadatak 4. Napišite definiciju strukture Osoba koja pamti ime prezime i godinu rođenja osobe. Definirajte polje od 4 osobe, unesite podatke, te ispišite podatke unesenih osoba.

Zadatak 5. Napišite definiciju strukture Racun koja sadrži broj računa, iznos računa, te PDV. Korisnik unosi račune dok god to želi. Nakon unosa aplikacija prikazuje sve unesene račune, ukupan iznos svih računa i ukupan iznos PDV-a.


<br>
## > Vježbe 10
Zadatak 1. Napravite aplikaciju za unos proizvoda. Proizvod definira naziv, količina na skladištu i cijena. Korisnik može unijeti neograničen broj proizvoda. Nakon unosa treba ispisati podatke najjeftinijeg i najskupljeg proizvoda.

Zadatak 2. Napravite aplikaciju za unos podataka o automobilu i motociklu. Podaci koji definiraju automobil i motocikl su marka i performanse (broj kubika, snaga). Nakon unosa ispišite podatke automobila i motocikla.

Zadatak 3. Napravite aplikaciju za čuvanje podataka o trgovinama. Trgovinu definira naziv, broj poslovnica i adresa. Adresa se sastoji od ulice, kućnog broja i grada. Korisnik može unijeti neograničen broj trgovina. Nakon unosa ispišite podatke o trgovinama.

Zadatak 4. Napravite aplikaciju za kreiranje pravokutnika. Pravokutnik se definira navođenjem točaka gornjeg lijevog i donjeg desnog kuta pravokutnika. Aplikacija treba vratiti točku koja predstavlja središte pravokutnika. Koordinate točke središta se definiraju prema:

X	= (x1 + x2) / 2

Y	= (y1 + y2) / 2

Zadatak 5. Napravite aplikaciju koja čuva podatke 3 osobe (ime, prezime i OIB). Nakon unosa ispišite podatke osoba. Kreiranje osobe riješite kroz funkciju.

Zadatak 6. Napravite aplikaciju koja definira strukturu za čuvanje podataka o pravokutniku. Napravite funkciju koja ispisuje opseg proslijeđenog pravokutnika.

Zadatak 7. Napravite aplikaciju koja za prvih 1000 brojeva čuva informaciju da li je broj prost. Ponudite

korisniku odabir ispisa:

1.Prosti brojevi

2.Brojevi koji nisu prosti

Zadatak 8. Napravite aplikaciju koja čuva podatke o studentima (ime, prezime i JMBAG). Direktno u aplikaciji kreirajte 5 studenata. Aplikacija omogućava pretraživanje studenata prema JMBAG-u. Ukoliko korisnik upiše JMBAG koji ne postoji treba ga o tome obavijestiti.

<br>
## > Vježbe 11
Zadatak 1. Napišite program koji deklarira dvije varijable: broj1 tipa int i broj2 tipa double, te dvije pokazivačke varijable koje pokazuju na njih. Pridružite vrijednosti varijablama broj1 i broj2 kroz pokazivače te na kraju ispišite vrijednosti u njima bez korištenja pokazivača.

Zadatak 2. Napišite program koji učitava 3 cijela broja u polje, te ispisuje polje u
obrnutom redoslijedu korištenjem pokazivača.

Zadatak 3. Napišite program koji učitava 5 riječi u polje, te korištenjem pokazivača ispisuje prvu, treću i petu riječ iz polja.

Zadatak 4. Napišite funkciju koja kao parametar uzima polje realnih brojeva i broj
elemenata u polju te ispisuje sve elemente polja.

Zadatak 5. Napišite funkciju koja prihvaća dva polja cijelih brojeva: u prvo su upisani brojevi, a drugo je prazno. Funkcija treba iz prvog polja prepisati sve elemente u drugo u obrnutom redoslijedu.

<br>
## > Vježbe 12
Zadatak 1. Napišite program koji definira polje od 5 elemenata, te sljedeće funkcije:

a)	prihvaća polje cijelih brojeva i broj elemenata, te popunjava polje brojevima učitanim od korisnika
b)	prihvaća polje cijelih brojeva i broj elemenata, te ispisuje polje normalnim i obrnutim redoslijedom
b) prihvaća polje cijelih brojeva i broj elemenata polja, te vraća sumu brojeva u polju c) vraća aritmetičku sredinu polja
d) traži najveći i najmanji element u polju (ispis odradite u main dijelu programa)

Zadatak 2. Definirajte strukturu knjiga koja sadrži elemente autor, naslov i broj stranica. Definirajte polje od 4 knjige, te kroz funkcije:

a)	popunite polje podacima koje učitavate od korisnika
b)	ispišite polje knjiga
c)	pronađite najdeblju i najtanju knjigu te ispišite njihove naslove i brojeve stranica. Najdeblju i najtanju knjigu definirajte u main funkciji.

Zadatak 3. Napišite funkciju koja prihvaća polje prirodnih brojeva i vraća koliko u njemu ima parnih brojeva.
Napišite i funkcije koje vraćaju broj neparnih brojeva te broj prostih brojeva.

Zadatak 4. Napišite funkciju za ispisivanje sadržaja polja: prihvaća kao parametar polje i broj elemenata, te ih ispisuje na
konzolu. Napravite verzije za sve primitivne tipove podataka. (int, double, float, char, string)



<br>
## > Vježbe 13
Zadatak 1. Učitajte od korisnika željenu veličinu polja, kroz funkcije učitajte brojeve od korisnika, te ispišite polje na ekran.

Zadatak 2. Napišite funkciju koja kao parametar uzima polje prirodnih brojeva i stvara novo
polje koje se sastoji samo od parnih elemenata.

Zadatak 3. Napišite funkciju koja iz zadanog polja kreira novo polje koje se sastoji samo od različitih elemenata prvog polja.

Zadatak 4. Učitati prirodni broj n od korisnika. Stvoriti polje prostih brojeva od 1 do n.
Izračunati sumu tih prostih brojeva. Ispišite te proste brojeve na ekran.

Zadatak 5. Pitajte korisnika koliko imena želi učitati te ih nakon toga učitajte. Nakon toga ispišite sva učitana imena tako da svako ime funkcijom ispišete od kraja prema početku.

Zadatak 6. Pitajte korisnika koliko brojeva želi učitati te ih nakon toga učitajte. Nakon toga ispišite jesu li uneseni brojevi rastući (da je svaki sljedeći veći ili jednak prethodnom).

Zadatak 7. Učitajte od korisnika 5 brojeva u obično polje. Nakon toga prebrojite koliko je parnih brojeva uneseno. Nakon toga od tih parnih brojeva napravite novo dinamičko polje i zatim ispišite njegov sadržaj.

Zadatak 8. Pitajte korisnika koliko slova želi učitati pa ih učitajte. Ispravna slova su "a", "b" i "c", a ako korisnik unese neko drugo slovo, treba ponoviti unos. Nakon toga ispišite koliko je učitano pojedinih slova, primjerice:

Slovo a: 3 Slovo b: 0 Slovo c: 6

Zadatak 9. Pitajte korisnika koliko stringova želi učitati pa ih učitajte. Nakon toga ispišite sve stringove koji u sebi sadrže slovo "a". Provjeru sadrži li string slovo "a" radite u funkciji.

Zadatak 10. Napravite strukturu za čuvanje podataka o pravokutnicima (a, b). Pitajte korisnika koliko pravokutnika želi učitati pa ih učitajte. Na kraju ispišite najmanju i najveću površinu pravokutnika.


<br>
## > Vježbe 14
Zadatak 1. Napišite program koji iz tekstualne datoteke Brojevi.txt učitava cijele brojeve te ispisuje samo

parne.

Zadatak 2. Napišite program koji iz tekstualne datoteke Brojevi.txt učitava sve brojeve te na ekranu ispiše njihovu aritmetičku sredinu.

Zadatak 3. Napišite program koji iz datoteke Brojevi.txt čita cijele brojeve te parne brojeve upisuje u datoteku ParniBrojevi.txt, a neparne u datoteku NeparniBrojevi.txt. Pročitajte parne i neparne brojeve iz datoteka i ispišite ih na ekran.

Zadatak 4. Napišite program koji od korisnika učitava nazive dviju tekstualnih datoteka te kopira prvu u drugu (prva mora postojati, druga se prepisuje ukoliko postoji, inače se kreira nova).

Zadatak 5. Napišite program koji iz tekstualne datoteke učitava brojeve, pohrani ih u vektor, te napravi sljedeće:
 

1. ispiše učitane brojeve u obrnutom redoslijedu,
2. ispiše aritmetičku sredinu
3.	ispiše najmanji i najveći broj

Zadatak 6. Učitavati brojeve od korisnika te neparne brojeve upisati u datoteku Neparni.txt. Unos traje sve dok korisnik ne unese nulu. Nakon unosa ispišite brojeve iz datoteke Neparni.txt

Zadatak 7. Definirati strukturu Knjiga (Naziv, Autor, Kolicina). Iz datoteke PodacioKnjigama.txt kroz funkcije učitajte knjige u polje. Iz polja upišite knjige u datoteku Knjige.txt kao što je prikazano na slici. Ispišite knjige iz polja na ekran.
![slika](https://i.imgur.com/oyaNjOs.png)

<br>
## > Dodatna nastava: Ishod 4
Tema: struktura kao pojam (kako se deklarira, inicijalizira i ispisuje)

Zadatak 1. Napišite definiciju strukture za čuvanje podataka o Automobilu. Automobil ima osnovne karakteristike naziv (string), tip (string), broj_vrata (int), obiteljski (bool) te potrosnja (double). Napravite instancu strukture, dodijelite joj vrijednosti te ih ispišite.


Tema: struktura je tip koji poput primitiva može biti smješten u polje

Zadatak 2. Napišite definiciju strukture Zaposlenik. Zaposlenik ima osnovne karakteristike ime, prezime, stalni_zaposlenik i placa. Napravite polje od 3 zaposlenika te zamolite korisnika da unese zaposlenike. Prodjite kroz polje zaposlenika while petljom i zbrojite plaće svih stalnih zaposlenika. Zbroj plaća stalnih zaposlenika ispišite na ekran.


Tema: struktura kao parametar funkcije

Zadatak 3. Napišite definiciju strukture za PravokutanTrokut. Potom napišite funkciju

pravilno_unesen koja prima strukturu PravokutanTrokut i ispituje da li su stranice a, b i c pravilno definirane (da bi trokut bio pravokutan mora biti zadovoljen uvjet c2 = a2 + b2). Funkcija neka vraća true ili false. U mainu od korisnika unesite potrebne vrijednosti za stvaranje strukture PravokutanTrokut, stvorite instancu te ju pošaljite metodi pravilno_unesen. Na temelju povratne vrijednosti ispišite da li je PravokutanTrokut pravilno unesen.


Tema: struktura kao povratna vrijednost funkcije i tip u vectoru

Zadatak 4. Napišite definiciju strukture za Film. Film ima karakteristike naziv, trajanje, redatelj, glavni_glumac i tip. Napisite funkciju kreiraj_film koja prima sve vrijednosti potrebne za istanciranje strukture. U funkciji kreiraj_film kreirajte strujkturu Film i vratite ju pozivatelju. U mainu omogućite korisniku da unese karakteristike filmova, te iste pošaljite funkciji kreiraj_film kako bi stvorili strukture. Povratne vrijednosti strukture Film spremite u vektor. Neka korisnik unaša filmove dok želi. Na koncu ispišite Filmove prolaskom kroz vektor filmova.


Tema: polje kao dio strukture

Zadatak 5. Napišite definiciju strukture Trkac. Trkac ima osnovne karakteristike ime, prezime i polje prolazno_vrijeme koje sadrzi 3 vrijednosti prolaznog vremena na 100 metara. Napravite instancu strukture i dodijelite joj vrijednosti. Neka program ispiše ime, prezime i srednje prolazno vrijeme za Trkaca.


Tema: struktura kao dio strukture

Zadatak 6. Napišite definiciju strukture za Kolegij. Kolegij ima osnovne karakteristike naziv,

ects_bodovi i obavezan. Nadalje, sadrži i strukturu Profesor. Profesor ima samo ime i prezime kao karakteristike. Napravite instancu strukture, dodijelite joj vrijednosti te ih ispišite.

<br>
## > Dodatna nastava: Ishod 6
Tema: Pokazivači i reference, sintaksa

Zadatak 1. Napišite program koji deklarira varijablu broj tipa int i inicijalizira ju. Potom deklarirajte pokazivač na tu varijablu te novu referencu na istu varijablu. Ispišite vrijednost varijable broj koristeći samu varijablu, koristeći dereferenciranje pokazivača na tu varijablu te koristeći referencu. Ispišite i adresu varijable. Izmijenite vrijednost varijable broj korištenjem pokazivača. Ponovite isti ispis. Izmijenite vrijednost varijable broj korištenjem reference. Ponovite isti ispis.

Tema: Prijenos varijable u funkciju po vrijednosti, po referenci i po pokazivaču

Zadatak 2. Napišite program koji deklarira varijablu broj tipa int i inicijalizira ju. Napišite funkciju

primi_vrijednost koja prima varijablu tipa int, uvećava ju za 1 i ispisuje njenu vrijednost. U mainu ispišite vrijednost varijable broj, pozovite funkciju s tim brojem, te ponovno u mainu ispišite vrijednost varijable broj da vidite. Da li je varijabla u mainu promijenjena? Zašto.

Ponovite postupak s funkcijom koja prima pokazivač i s funkcijom koja prima referencu. Objasnite.

Tema: Stog i hrpa. Primitivi, polja, strukture

Zadatak 3. Napravite dvije int varijable na stogu i jednu na hrpi,dodijelite im vrijednost i ispišite ih. Ispišite i adrese na kojoj se varijable nalaze. Napravite polje na stogu i polje na hrpi. Ispišite vrijednosti njihovih adresa. Ispišite vrijednosti nultog elementa u polju koristeći operator [] i putem pokazivača. Počistiti za sobom! Napravite strukturu Auto (naziv i godina). Koristeći pointere inicijalizirajte strukturu Auto i ispišite njegove vrijednosti (operator ->). Ispišite adresu structure Auto. Živi li na hrpi ili stogu?

Tema: Kretanje po polju uz pomoć pokazivača

Zadatak 4. Napišite program koji učitava 3 realna broja u polje, te ispisuje polje u obrnutom redoslijedu korištenjem [] operatora i pokazivača.

Tema: Slanje polja u funkciju

Zadatak 5. Napišite funkciju koja kao parametar uzima polje cijelih brojeva i broj elemenata u polju te ispisuje sve elemente polja koristeći [] operator, i drugu identičnu funkciju koja koristi pokazivače.
