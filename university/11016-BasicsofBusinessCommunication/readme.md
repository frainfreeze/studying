# OPK S2
## 1. TRAŽENJE, PROCJENJIVANJE I OBRAĐIVANJE INFORMACIJA
### 1.Kako  izbjeći probleme pri traženju informacija  s nekoliko promišljenih koraka u planiranju? 
- upoznajte se s predmetom kako biste mogli uobličiti pronicljiva pitanja, 
- identificirajte kritične jazove u svojim informacijama i zatim 
- postavite prioritete za svoje istraživačke potrebe.
  
### 2. Na što morate obratiti pažnju kod traženja procjenjivanja i obrađivanja informacija? 	
- Nemojte forsirati određeni ishod skretanjem svojeg istraživanja
- Poštujte privatnost sudionika svog istraživanja
- Dokumentirajte izvore i priznajte zasluge
- Poštujte intelektualno vlasništvo i digitalna prava svojih izvora. 
- Nemojte krivo predstavljati sebe niti namjenu rezultata istraživanja
- Nemojte iz svojih izvora izvlačiti više od onoga što oni zapravo nude
  
### 3.Kako se zove istraživanje koje je prethodno rađeno za neku drugu svrhu?	
- Istraživanje koje je prije rađeno za drugu svrhu smatra se sekundarnim istraživanjem.

### 4.Nabroji neke izvore sekundarnih istraživanja.
- Izvori za takve informacije uključuju tiskane i online časopise, online baze podataka, knjige i druge istraživačke izvještaje.

### 5.Objasni primarno istraživanje 	
- Primarno istraživanje je novo istraživanje koje se posebno provodi za trenutni projekt.

### 6.Što uključuju primarni izvori podataka	
- Primarni izvori uključuju ankete, intervjue, promatranja i eksperimente.

### 7.U kontekstu izvora  informacija, što nude tzv. DRŽAVNE PUBLIKACIJE?	
- Državne publikacije nude Informacije o zakonima, vladinim odlukama, poreznim pitanjima, regulativnim propisima i drugim državnim stvarima.

### 8.U kontekstu izvora  informacija, što nude Elektroničke baze podataka?	
- Baze podataka nude goleme kolekcije informacija za pretraživanje, često po određenim područjima poput poslovanja, prava, znanosti, tehnologije i obrazovanja.

### 9.Dvije su uobičajene metode provođenja primarnog istraživanja-navedite ih.	
- Ankete i intervjui

### 10.Što morate učiniti da biste u provođenju istraživanja dobili pouzdane i valjane rezultate?
- Da biste dobili rezultate koji su i pouzdani i valjani, morate pažljivo odabrati sudionike i osmisliti odgovarajući set pitanja.

### 11.Što proizlazi kao problem kada odabirete ljude koji će sudjelovati u vašoj anketi?	
- Kada odabirete ljude koji će sudjelovati u vašoj anketi, najteže je pronaći reprezentativni uzorak populacije koju istražujete.

### 12.Koji je sljedeći korak nakon što ste prikupili podatke iz istraživanja?		
- Nakon što ste prikupili podatke iz istraživanja, sljedeći korak je njihovo pretvaranje u korisne informacije.

### 13.Definirajte ili pojasnite pojam parafraziranja.		
- Parafraziranje je izražavanje tuđih ideja vlastitim riječima.

### 14. Proces istraživanja: Slijedeći metodički proces istraživanja, možete uštedjeti vrijeme i novac te otkriti bolje informacije. Objasnite, što se podrazumijeva pod pojmom_Planiranje?
- Poštujte etiku istraživanja i pravila ponašanja
- Upoznajte se predmetom; razradite problemsku tvrdnju
- Identificirajte informacijske jazove
- Odredite prioritete istraživačkih potreba

### 15.  Proces istraživanja: Slijedeći metodički proces istraživanja, možete uštedjeti vrijeme i novac te otkriti bolje informacije. Objasnite, što se podrazumijeva pod pojmom_ Lociranje podataka i informacija?
- Procijenite izvore
- Prikupite sekundarne informacije u knjižnici, online ili drugdje
- Dokumentirajte svoje izvore
- Prikupite primarne podatke kroz ankete i intervjue

### 16.  Proces istraživanja: Slijedeći metodički proces istraživanja, možete uštedjeti vrijeme i novac te otkriti bolje informacije. Objasnite, što se podrazumijeva pod pojmom_ Primijenite svoja otkrića
- Sažmite otkrića
- Izvucite zaključke
- Dajte preporuke

### 17. Proces istraživanja: Slijedeći metodički proces istraživanja, možete uštedjeti vrijeme i novac te otkriti bolje informacije. Objasnite, što se podrazumijeva pod pojmom_ Upravljajte informacijama
- Učinite rezultate svojeg istraživanja dostupnima drugima putem kompanijinog sustava za upravljanje znanjem

### 18.  Što morate imati na umu da biste izbjegli etičke pogreške pri istraživanju?
Taktika vašeg istraživanja može utjecati i na ljude od kojih prikupljate informacije, ljude koji koriste vaše rezultate. Da biste izbjegli etičke pogreške, imajte na umu sljedeće:
- **Nemojte forsirati određeni ishod skretanjem svojeg istraživanja.** Pristupite svom istraživanju otvorena uma i spremni da prihvatite što god pronađete, čak i ako to nije ono što očekujete ili želite vidjeti.
- **Poštujte privatnost sudionika svog istraživanja**. Privatnost je danas sporno pitanje. Tvrtke vjeruju da imaju pravo na zaštitu svojih povjerljivih informacija od konkurencije, a potrošači vjeruju da imaju pravo zaštititi svoje osobne informacije od tvrtki.
- **Dokumentirajte izvore i priznajte zasluge**. Bilo da koristite objavljene dokumente, osobne intervjue ili evidenciju kompanije, citiranje izvora nije samo pošteno prema ljudima koji su stvorili i dostavili informacije, već također pomaže članovima vaše publike da potvrde ili dodatno istraže vaše informacije ako to žele.
- **Poštujte intelektualno vlasništvo i digitalna prava svojih izvora.** Intelektualno vlasništvo odnosi se na vlasništvo nad jedinstvenim idejama koje imaju komercijalnu vrijednost na tržištu. Na primjer, vaše istraživanje bi moglo otkriti sjajan novi način online prodaje usluga, ali to ne znači da imate pravo slobodno implementirati taj proces. On bi mogao biti zaštićen jednim od mnogih patenata koji su odobreni proteklih godina za modele poslovnih procesa.
- **Nemojte iz svojih izvora izvlačiti više od onoga što oni zapravo nude.** Drugim riječima, nemojte podleći iskušenju stavljanja riječi u usta izvora. Na primjer, ako stručnjak za vašu djelatnost kaže da je povećanje prodaje moguće, nemojte ga citirati kao da je rekao da je povećanje prodaje vjerojatno.
- **Nemojte krivo predstavljati sebe niti namjenu rezultata istraživanja.** Klasičan primjer etičkih pogreški u ovom području poznat je kao sagging, odnosno prodaja pod krinkom istraživanja. Drugi primjer pretexting, što u biti znači laganje o svom identitetu (na primjer, kada tvrdite da ste novinar ili poreznik) kako biste dobili pristup informacijama koje ne biste mogli dobiti na drugi način. Primijetite da je pretexting ilegalan za neke tipove informacija, primjerice za financijsku evidenciju.

### 19.Pojasnite, što znači kad kažemo da trebate odrediti prioritete vaših istraživačkih potreba?
Određivanje prioriteta vaših istraživačkih potreba je važno jer nećete imati vremena niti novaca da odgovorite na svako pitanje koje možda imate. Štoviše, ako mislite koristiti intervjue ili ankete, morat ćete ograničiti broj pitanja koja postavljate kako ne biste od ljudi tražili više vremena nego što su vam oni spremni dati. Jednostavan način određivanja prioriteta je grupirane pitanja u grupe ,,potrebno je znati" i ,,lijepo je znati", a zatim
odbacivanje svih pitanja iz grupe ,,lijepo je znati". Ukoliko ste započeli tehnikom kao što je analiziranje informacijskog jaza, dobit ćete jasnu predodžbu o informacijama koje stvarno morate prikupiti.

### 20. Navesti deset kriterija za procjenjivanje kredibiliteta informacijskog izvora
Vjerojatno nećete imati vremena za provođenje temeljite pozadinske provjere svih svojih izvora, stoga usmjerite svoje napore na najvažnije ili na najsumnjivije izvore informacija.
- **Slovi li izvor kao pošten i pouzdan?** Prirodno, osjećat ćete se ugodnije koristeći informacije pouzdanog izvora koji ima reputaciju točnosti. Ali nemojte se u potpunosti opustiti. Čak i najkvalitetniji novinari i urednici mogu griješiti. Kod izvora koji su novi ili relativno nepoznati, najsigurnije je da sve što od njih naučite, potvrdite informacijama iz nekoliko drugih izvora.
- **Je li izvor potencijalno pristran?** Pojedinac ili organizacija koji pružaju informacije možda su pristrani ili imaju specifično stajalište prema informacijama i njihovom kontekstu. Ovakve predrasude nisu same po sebi loše niti neetične, ali morale ih biti svjesni kako biste mogli interpretirati informacije koje pronađete.
- **Koja je svrha materijala?** Je li materijal napravljen kako bi druge informirao o novom istraživanju, kako bi se poboljšao položaj ili kako bi se stimulirala rasprava? Je li napravljen za promoviranje ili prodaju proizvoda? Svakako primijetite razlike između oglašavanja, zagovaranja i informiranja.
- **Ima li autor kredibilitet?** Saznajte je li osoba ili izdavač dobro poznat u svom polju. Je li autor amater? Ili tek netko tko o tome ima svoje mišljenje?
- **Gdje je izvor dobio svoje informacije?** Mnogi izvori sekundarnih informacija dobivaju svoj materijal od drugih sekundarnih izvora i tako vas još više udaljavaju od originalnih podataka.
- **Možete li nezavisno provjeriti materijal?** Provjeravanje može otkriti predrasude ili pogreške - što je osobito važno kada informacija zalazi iza jednostavnih činjenica i navodi projekcije, interpretacije i procjene. Ukoliko ne možete potvrditi kritične informacije, recite to svojoj publici.
- **Je li materijal aktualan?** Uvjerite se da koristite najaktualnije dostupne informacije tako da provjerite datum originalnog izdanja.
- **Je li materijal kompletan?** Jeste li provjerili kompletan dokument ili samo odlomak iz njega? Ukoliko je riječ o odlomku, koji dijelovi su izostavljeni? Treba li vam više detalja?
- **Jesu li sve tvrdnje potkrijepljene dokazima?** Jesu li mišljenja predstavljena kao činjenice? Koristi li pisac široke tvrdnje, kao što je ,,većina ljudi vjeruje...", a da pri tome ne navodi nikakve ankete kojima bi dokazao svoju tezu?
- **Mogu li tvrdnje izvora izdržati test logike?** Konačno, odmaknite se i  zapitajte se imali informacija smisla. Ukoliko vam se čini da nešto izgleda sumnjivo, tada to provjerite!



### 21. Bilo da pokušavate pronaći informacije u tiskanim materijalima ili u bazama podataka, svaki tip izvora ispunjava određenu funkciju:
- **Novine i časopisi.** Knjižnice nude pristup brojnim popularnim magazinima, općenitim časopisima o poslovanju, stručnim časopisima (pružaju informacije o specifičnim profesijama i industrijama) i znanstvenim časopisima (pružaju istraživačke članke koje su napisali
istraživači i profesori). Provjerite web stranicu knjižnice ili pitajte knjižničara da biste vidjeli koji su časopisi dostupni u tiskanom ili elektroničkom formatu.
- **Knjige o poslovanju.** lako manje azurne od novina i časopisa, knjige o poslovanju dubinski pokrivaju razne poslovne teme. Mnoge knjižnice sada nude online pristup svojim kartičnim katalozima pa možete provjeriti imaju li određene naslove u svojim kolekcijama.
- **Direktoriji.** U Sjedinjenim Državama objavljuju se tisuće direktorija u tiskanim i elektroničkim formatima, a mnogi uključuju informacije o članstvu za sve vrste profesija, djelatnosti i posebnih interesnih skupina.
- **Almanasi i statistički izvori.** Almanasi su praktični vodici za činjenične i statističke podatke o zemljama, politikama, radnoj snazi itd. Jedan od najopsežnijih, Statistical Abstract of the United States, koji jednom godišnje objavljuje U.S. Department of Commerce, sadrži statistike o zanimanjima, državi, stanovništvu, zdravlju, poslovanju, kriminalu i okolišu (također dostupan online na www.census.gov).
- **Državne publikacije.** Informacije o zakonima, vladinim odlukama, poreznim pitanjima, regulativnim propisima i drugim državnim stvarima često su dostupne u kolekcijama vladinih dokumenata. Knjižničar vas može uputiti na informacije koje su vam potrebne.
- **Elektroničke baze podataka.** Baze podataka nude goleme kolekcije informacija za pretraživanje, često po određenim područjima poput poslovanja, prava, znanosti, tehnologije i obrazovanja. Neke knjižnice nude online pristup dijelovima svojih baza podataka ili pak čitavim bazama; druge morate posjetiti osobno. Sljedeći odjeljak nudi više informacija o korištenju baza podataka.


### 22. Dobro provođenje istraživanja neće samo pružiti jaku potporu vašim pisanim projektima. Vaši pojedinačni istraživački projekti također su važan doprinos kolektivnoj bazi vaše organizacije. Da bi organizirale informacije i učinili dostupnima svima u kompaniji, mnoge kompanije upotrebljavaju neki oblik upravljanja znanjem (engl. knowledge management, KM)
To je skup tehnologija, politika i procedura koje kolegama omogućavaju skupljanje i dijeljenje informacija diljem organizacije. Posljednjih godina, društveni medijski alati unapređivali su fleksibilnosti i mogućnosti KM sustava, olakšavajući mnogim ljudima da doprinesu zajedničkom znanju i iskoriste ga.

### SAŽETAK CILJEVA UČENJA
#### Opišite učinkovit proces poslovnog istraživanja. 
Započnite proces istraživanja pažljivim planiranjem kako biste se uvjerili da vam je fokus na najvažnijim pitanjima te identificirajte mjesta na kojima ćete pronaći odgovore. Zatim locirajte podatke i informacije, po potrebi koristeći primarno i sekundarno istraživanje. Obradite rezultate svog istraživanja, analizirajući tekstualne i brojčane informacije kako biste dobili prosjeke, trendove i druge uvide. Primijenite svoja otkrića sažimanjem informacija kako bi one koristile drugima, izvlačenjem zaključaka na temelju onoga što ste naučili i stvaranjem preporuka. Konačno, učinkovito upravljajte informacijama kako biste im vi i drugi mogli kasnije pristupiti i iskoristiti ih u drugim projektima.

#### Definirajte primarno i sekundarno istraživanje te objasnite kada se određena metoda koristi. 
Primarno istraživanje je istraživanje koje se provodi prvi puta, dok sekundarno istraživanje uključuje informacije koje su bile prikupljene za drugi istraživački projekt ili neku drugu namjenu. Obično se prvo koristi sekundarno istraživanje kako bi se uštedjelo vrijeme u slučaju da je netko drugi već prikupio potrebne informacije i kako biste dobili dodatni uvid u istraživačka pitanja.

#### Navedite deset kriterija za procjenjivanje kredibiliteta informacijskog izvora. 
Informacija bi trebala dolaziti iz vjerodostojnog izvora koji ima reputaciju iskrenosti i pouzdanosti; izvor bi također trebao biti nepristran. Svrha materijala trebala bi biti poznata, a autor bi trebao imati kredibilitet. Informacija bi trebala uključivati reference na izvore (ukoliko je prikupljena na drugom mjestu), i trebalo bi ju se moći nezavisno provjeriti. Materijal bi trebao biti aktualan, kompletan i poduprt dokazima. Konačno, informacija bi trebala biti logična.

#### Navedite pet smjernica za provođenje učinkovite online pretrage. 
Prvo i najvažnije, morate pročitati i razumjeti upute za korištenje svakog online istraživačkog alata jer se oni značajno razlikuju i možda neće pretraživati ili prikazivati rezultate na način na koji vi to očekujete. Drugo, obratite pozornost na detalje jer čak i minorni aspekti pretraživanja mogu dramatično utjecati na rezultate. Treće, pregledajte pretragu i opcije pretraživanja kako biste optimizirali rezultate. Četvrto, pokušajte varirati pojmove koje pretražujete ukoliko ne možete pronćci ono što tražite. Peto, pokušajte suziti ili proširiti pretragu kako biste prilagodili opseg onoga to tražite. 

#### Opišite korake potrebne za stvaranje i provođenje anketa i intervjua. 
Provođenje ankete podrazumijeva odabir reprezentativne skupine ispitanika iz populacije koju proučavate, sastavljanje upitnika upotrebom pažljivo napisanih i poredanih pitanja te vođenje samog anketiranja kako biste prikupili informacije. Vođenje intervjua počinje informiranjem o osobi (ili osobama) koje planirate intervjuirati te formuliranjem vaše glavne ideje kako bi intervju ostao fokusiran. Odaberite duljinu, stil i organizaciju intervjua i zatim odaberite tipove pitanja kako biste prikupili onu vrstu informacije koju želite. Neka svako pitanje bude osmišljeno za prikupljanje korisnih odgovora. Ograničite svoja pitanja na najvažnije upite. Snimite intervju, ukoliko osoba to dopusti, i pregledajte svoje bilješke čim intervju završi.

#### Opišite glavne zadatke analize i primjene rezultata istraživanja. 
U većini slučajeva, rezultate svog istraživanja morate na neki način obraditi prije no što ih primijenite u izvještajima i prezentacijama. Tri su osnovna načina za obrađivanje verbalnih informacija citiranje (izravno korištenje tuđih riječi), parafraziranje (preformulacija tuđih riječi vlastitim jezikom) i sumiranje (stvaranje kraće verzije originalnog napisanog djela). Obrađivanje numeričkih podataka može podrazumijevati različite tehnike statističke analize. Tri osnovna izračuna su prosjek (odnosno ,,aritmetička sredina"), medijan (sredina serije koja ukazuje na jednak broj manjih i većih vrijednosti) i mod (najučestalija vrijednost u seriji). Obrađivanje rezultata može uključivati traženje trendova i razlikovanje uzročnih odnosa od korelacija i puke slučajnosti. Rezultati istraživanja mogu se primijeniti na nekoliko načina, ovisno o svrsi izvještaja ili prezentacije. Sažetak je skraćena verzija jednog ili više dokumenta, rezultata istraživanja ili drugih informacija. On filtrira detalje i predstavlja samo najvažnije ideje. Zaključak je vaša analiza značenja otkrića (interpretacija činjenica). Preporuka je vaše mišljenje (utemeljeno na razlozima i logici) o tijeku akcije koja bi se trebala poduzeti.

## 2. i 3 TIM I TIMSKA KOMUNIKACIJA
### 1. Definiraj pojam tima
Tim je jedinica od dvoje ili više ljudi koji imaju zajedničku misiju i dijele odgovornost za postizanje zajedničkog cilja.

### 2. Kao vođa tima, što trebate učiniti da bi tim dobro funkcionirao i da bi timski rad „štimao“?
- Pažljivo odaberite suradnike. 
- Dogovorite se o projektnim ciljevima prije no što počnete.  
- Utvrdite jasan proces. 
- Provjerite jesu li alati i tehnike spremni i kompatibilni u cijelom timu. 
- Provjeravajte napredak tijekom trajanja projekta.

### 3. Uspješan tim donosi brojne prednosti, neke od njih su...
Povećanu količinu informacija i znanja
- Povećanu raznolikost stavova
- Višu razinu djelovanja
- Prihvaćanje rješenja

### 4.Nekoliko  karakteristika koje su svojstvene učinkovitom timu:	
Učinkovite timove karakterizira:
- jasna usmjerenost ka cilju,
- otvorena i iskrena komunikacija, 
- odlučivanje zasnovano na konsenzusu, 
- kreativnost i 
- učinkovito prevladavanje konflikata
  
### 5. Timovi imaju i svoje nedostatke. 	
- Loše vođeni timovi mogu predstavljati gubitak vremena za sve. 
- Može se razviti jednoumlje koje može voditi do nekvalitetnih odluka i loše osmišljenih postupaka. 
- Neki članovi mogu svoje osobne motive staviti ispred ciljeva tima.

### 6. Na svome putu prema produktivnosti timovi obično prolaze kroz brojne faze. 	
- Orijentacija
- Konflikt.
- Brainstorming
- Donošenje odluke
- Učvršćivanje odluke.
  
### 7. Sedam mjera koje mogu pomoći članovima tima u razrješavanju konflikata:
- Proaktivnost. 
- Komunikacija
- Otvorenost
- Savez.
- Fleksibilnost
- Fair play
- Istraživanje.
  
### 8. Ako se netko odupire promjeni, možete ga umiriti mirnom i razumnom komunikacijom:
- Izrazite razumijevanje (pružite ruku)
- Razumijevanje otpora. 
- Sačekajte s iznošenjem argumenata do trenutka u kojem je druga osoba spremna za njih.

### 9. Što je pozitivan stav u timu (što ga odlikuje)?
- Pozitivan_otvoren pristup problemu
- Usredotočenost prema uspjehu
- Usmjerenost prema pobjedi
- Očekivanje (od početka) pozitivnog ishoda, neovisno o okolnostima

### 10. Kako se pokazuje negativan stav u timu?
- Defetizam
- Beznađe
- Apatija

### 11. Elementi pozitivnog stava u timu:
- Jasna misija i vizija tima iliti svrha i cilj tima
- Struktura tima – uloga svakog člana tima, projekcija ishoda – što ćemo napraviti i tko što radi (Team charter)
- Postavljanje jasnih ciljeva (MBO) – izbjegavamo lutanje članova tima, dezorijentaciju i osjećaj neuspjeha
- Komunikacija – jasna, pozitivna, DVOSMJERNA te učestala (!)
- Povjerenje – kroz jasnu i otvorenu komunikaciju – transparentnost
- Autonomija – postiže se kroz delegiranje, posebno u kreativnim timovima
- Resursi – moraju biti dostupni 

### 12. Negativnost u timu dolazi od (zbog):
- Nejasna misija i vizija tima iliti svrha i cilj tima
- Apriori negativan stav pojedinca
- Tvrda i kruta komunikacija – spočitavanje, kritiziranje, vikanje i sl.
- Nepostojeća komunikacija
- Nedostatni resursi
- Kriva alokacija resursa
  
Što vodi do: Otpor, nevjerovanje u uspjeh, izbjegavanje zadataka, pasivnost, apatija,…… raspad tima

### 13.  Voditelj tima mora:
- Preuzeti odgovornost 
- Definirati jasnu misiju i viziju tima iliti svrhu i cilj tima
- Definirati struktura tima – uloga svakog člana tima, projekcija ishoda mora biti jasna – što ćemo napraviti i tko što radi (Team charter)
- Postaviti jasne ciljeve (MBO) – izbjegavati lutanje članova tima, dezorijentaciju i osjećaj neuspjeha
- Ovladati komunikacijom – jasno, pozitivno, DVOSMJERNO te učestalo (!)
- Uspostaviti povjerenje – kroz jasnu i otvorenu komunikaciju – transparentnost
- Dodijeliti autonomiju članovima tima -  postiže se kroz delegiranje, posebno u kreativnim timovima
- Osigurati resurse – moraju biti dostupni

### 14. Kako definiramo kulturu (korporativnu), kao:
    1. Prevladavajući način rada, ponašanja i komuniciranja u nekoj tvrtki / timu. 
    2.  Svaka tvrtka/poduzeće/tim potiče i usmjerava zaposlenike na određen oblik ponašanja i suradnje.

### 15. Kao skup pravila i ponašanja, kultura može biti:
- Pozitivna 
- Negativna
- Formalna
- Neformalna

### 16.  Tipovi korporativne kulture:
- Klanska – prijateljska, puno dodirnih točaka među ljudima, kao velika obitelj, rukovoditelji se doživljavaju kao mentori, očinske figure i sl. Promoviraju se timski rad, suradnja i konsenzus
- AdHocracija – dinamično i kreativno radno okruženje, zaposlenici spremni preuzimati rizik, rukovoditelje se gleda kao inovatore. Promoviraju se osobna inicijativa i sloboda u radu.
- Tržišna kultura – temelji se na rezultatu i ostvarenju ciljeva. Rukovoditelje se promatra kao goniče, izvršioce i rivale u isto vrijeme. Važan je ugled organizacije i uspjeh. Tržišni udio i vrijednost dionica kompanije su mjerilo uspjeha. Stil organizacije se temelji na unutarnjoj konkurenciji.
- Hijerarhijska kultura – formalizirana i strukturirana organizacija. Rad zaposlenika definiraju procedure. Dugoročni ciljevi su stabilnost i realizacija ciljeva. Radi se na ‘pravi način’ (the right way)

### 17. Negativnu korporativnu kulturu čine neki elementi:
- Nepovjerenje
- Individualizam i međusobna konkurencija
- Loši međuljudski odnosi
- Prebacivanje krivice, defenziva 
- Maltretiranje zaposlenika od nadređenih
- Kruta i konfliktna komunikacija
- Loš proizvod i loša usluga – u nekim slučajevima
- Trošenje resursa i ljudi iznad prihvatljive mjere

### 18. Osnovne pripremne radnje potrebne za  organizaciju poslovnog sastanka:
- Odredite svrhu
- Izaberite sudionike sastanka
- Definirajte dnevni red
- Odredite vrijeme i 
- Pripremite prostoriju

### 19. Za učinkovitost sastanka kojeg vodite potrebno je da: 
- Pazite na tijek rasprave
- Slijedite dogovorena pravila
- Potičite sudjelovanje
- Aktivno sudjelujte
- Učinkovito zaključite sastanak

### 20. Proces slušanja uključuje pet aktivnosti: 	
- primanje (fizičko slušanje poruke) 
- dekodiranje (dodjeljivanje značenja onome što čujete), 
- pamćenje (pohranjivanje poruke kako biste joj u budućnosti mogli pristupiti), 
- procjenjivanje (razmišljanje o poruci), 
- odgovaranje (reagiranje na poruku, djelovanje ili davanje povratne informacije).

### 21. Primarni cilj sadržajnog slušanja je: 	
- Razumjeti i upamtiti govornikovu poruku.

### 22. Cilj kritičkog slušanja jest:	
- logika argumenta, 
- čvrstoća dokaza, 
- ispravnost zaključaka, 
- implikacije poruke, 
- govornikove namjere, 
- motivi i 
- propuštanje drugih bitnih argumenata.

### 23. Što je Vaš cilj kod empatičkog slušanja? 	
- Vaš je cilj razumjeti govornikove osjećaje, potrebe i želje kako biste mogli poštivati njegovo stajalište neovisno o tome dijelite li vi to stajalište.

### 24.Da biste učinkovito slušali, morate uspješno svladati pet različitih koraka:	
- Primanje. 
- Dekodiranje
- Pamćenje
- Procjenjivanje
- Odgovaranje

### 25. Koja je najčešća prepreka  učinkovitom slušanju?
Selektivno slušanje jedna je od najčešćih prepreka učinkovitom slušanju

### 26. Neverbalna komunikacija je.... 	
Neverbalna komunikacija je interpersonalan proces slanja i primanja informacija, namjerno ili nenamjerno, bez korištenja pisma ili govora.

### 27. 5 općih kategorija neverbalne komunikacije.
- Mimika
- Geste i držanje
- Osobni izgled
- Dodir
- Vrijeme i prostor

## 4. INTERKULTURALNA KOMUNIKACIJA
### 1. Poslovna pravila i običaji ključan su element svakog aspekta poslovne komunikacije.	
DA/NE

### 2. Što sve može utjecati na komunikacijski proces? 	
Na komunikacijski proces mogu utjecati i razlike u dobi, etničkom nasljeđu, spolu, spolnoj orijentaciji, fizičkim sposobnostima i ekonomskom statusu.

### 3. Interkulturna komunikacija je...	
Interkulturna komunikacija proces je slanja i primanja poruka između ljudi koji zbog svojih kulturnih tradicija mogu različito interpretirati verbalne i neverbalne signale.

### 4.Što uključuje različitost među ljudima?	
Različitost uključuje sve karakteristike koje ljude definiraju kao individue.

### 5.Kultura utječe na sve aspekte komunikacije, uključujući:
- Jezik
- Neverbalne znakove
- Značenje riječi
- Uporabu vremena i prostora

### 6.Što je veća razlika među kulturama,... (zaokružite ispravan odgovor)
- veće su šanse za skladne dogovore
- bitno se ne povećavaju šanse za nesporazume
- veće su šanse za nesporazume.

### 7.Kultura je.....	
Kultura je zajednički sustav simbola, vjerovanja, stavova, vrijednosti, očekivanja i normi ponašanja.

### 8.Kako se kulture međusobno mogu razlikovati?	
Kulture se mogu međusobno razlikovati u odnosu na dinamiku kojom se mijenjaju, stupanj kompleksnosti i toleranciju prema strancima.

### 9.Kako usvajate kulturu?	
Kulturu usvajate direktno (primanjem uputa) i indirektno (promatranjem drugih).

### 10.Etnocentrizam je....	
Etnocentrizam je sklonost prema vrednovanju drugih grupa u skladu s mjerilima, ponašanjima i običajima vlastite grupe.

### 11.Ksenofobija je.... 	
Strah od stranaca i došljaka.

### 12. 3 navoda za prevladavanje kulturnih prepreka u poslovnoj komunikaciji:
- Izbjegavajte pretpostavke. 
- Izbjegavajte osuđivanje. 
- Prihvatite razlike.

### 13. Pojasnite pojam  i stvaranje stereotipije. 
Dodjeljivanje generaliziranih obilježja pojedincima na temelju njihove pripadnosti određenoj kulturnoj ili društvenoj skupini

### 14. Kulturni pluralizam je....	
Kulturni pluralizam je uvažavanje različitosti kulturnih obilježja.

### 15. Upoznavanje kulturnih odnosa koji vladaju među ljudima iz različitih kultura možete započeti prepoznavanjem i prihvaćanjem osam glavnih tipova kulturnih različitosti: 
- Kontekstualna, 
- pravna i etička, 
- društvena, 
- neverbalna, 
- dobna, 
- rodna, 
- religiozna i 
- razlika u sposobnostima.

### 16. Kulturni kontekst je.... 	
Kulturni kontekst  je obrazac fizičkih znakova, poticaja iz okoline i implicitnog razumijevanja koji prenosi značenja među članovima iste kulture.

### 17. Visoko-kontekstualne kulture pri prenošenju značenja uvelike se oslanjaju na:  
- neverbalne postupke ukupnog konteksta
- na eksplicitnu verbalnu komunikaciju

### 18. Nisko-kontekstualne kulture pri prenošenju značenja više se oslanjaju na:
- neverbalne postupke ukupnog konteksta
- na eksplicitnu verbalnu komunikaciju

### 19.Nisko-kontekstualne kulture obično:  (nadopuni zaokruživanjem ispravnog odgovora) 	
- više cijene pisane sporazume i striktno slijede pravila
- ne cijene pisane sporazume i prema pravilima se odnose fleksibilnije

### 20.Visoko-kontekstualne kulture obično: (nadopuni zaokruživanjem ispravnog odgovora
- cijene pisane sporazume i striktno slijede pravila
- ne cijene pisane sporazume i prema pravilima se odnose fleksibilnije

### 21. 4 temeljna načela  kojima svoje poruke možete učiniti etičnima.	
- Aktivno tražite zajedničko područje. 
- Poruke šaljite i primajte bez predrasuda
- Šaljite poruke koje su iskrene
- Pokažite poštovanje prema kulturnim različitostima

### 22.Kada ste u prilici da komunicirate s ljudima iz drugih kultura, najbolji je savjet da unaprijed proučite određenu kulturu i zatim promatrate način na koji se ljudi ponašaju u sljedećim situacijama:
- Pozdravi.
- Osobni prostor. 
- Dodirivanje.
- Izrazi lica. 
- Kontakt očima
- Držanje
- Formalnosti

### 23.Važan korak u razumijevanju i prilagođavanju drugim kulturama je: 	
- prepoznavanje utjecaja koji vaša kultura ima na vaše osobne komunikacijske navike
- neprestano čitanje knjiga
- razmišljanje o drugim kulturama

### 24.   7 smjernica za jasno pisanje u višejezičnom poslovnom okružju.	
- Koristite jednostavan, razumljiv jezik
- Budite kratki. 
- Upotrebljavajte prijelazne elemente
- U internacionalnoj korespondenciji pravilno adresirajte
- Pažljivo pišite brojeve i datume. 
- Izbjegavajte humor i druge reference na popularnu kulturu. 
- Izbjegavajte sleng, idiomatske fraze i poslovni žargon

### 25.Ključne odrednice (potrebne) u razgovoru s ljudima koji ne dijele vaš materinji  jezik.
- Razumljivost i jednostavnost.

### 26. Tri temelja uspješnih interkulturnih razgovora.
- Međusobno uvažavanje
- Razgovijetan (jasan) govor (prijenos informacija) i 
- Prethodno upoznavanje osobnih i kulturoloških posebnosti druge strane

## 5. KRIZNO KOMUNICIRANJE
### 1. Kriza je...
Kriza je (uglavnom) nepredviđeni događaj koji uzrokuje realnu, zamišljenu ili potencijalnu ugroženost ljudskog života, zdravlja ili sigurnosti i opasna je za okolinu, financijsko stanje ili za dobar glas organizacije.

### 2. Je li  Krizno komuniciranje dio većeg poslovnog procesa koji se naziva kriznim menadžmentom?
DA/NE

### 3. Je li  Krizni menadžment dio većeg poslovnog procesa koji se naziva krizno komuniciranje?
DA/NE

### 4. Krizno komuniciranje.	
Može se definirati kao: razmjena informacija i mišljenja prije, tijekom, te nakon izbijanja krizne situacije.

### 5. Što čini (primarno) osoba za odnose s javnošću u kriznoj situaciji? 
Osoba za odnose s javnošću štiti i brani ustanovu, kao i svakog uključenog pojedinca, od napada na njihov poslovni ugled.

### 6. Tijekom kriznog komuniciranja treba se ponašati na sljedeći način: (zaokruži ispravan odgovor) 
- Umjesto pasivnog čekanja razvoja situacije, treba se postaviti proaktivno
- Potrebno je čekati razvoj situacije

### 7.U početku elaboracije krize  treba dati odgovor na bitna (proširena) pitanja koja zanimaju javnost:
- Što se dogodilo, 
- Ima li ljudskih žrtava
- Koliki su razmjeri kriznog događaja
- Što se poduzima
- Da li su krizni događaji stavljeni pod kontrolu

### 8.Dva su modela komunikacije putem medija
Jedan uključuje proaktivno djelovanje kroz kontinuirano komuniciranje .
Drugi uključuje reaktivno djelovanje koje se  koristi kada se želi ispričati svoja strana priče kao odgovor na već objavljenu informaciju, kako bi se umanjile negativne posljedice.

### 9.Plan za krizno komuniciranje sadrži: 
    1. Krizni tim (imena, adrese, uloge i dr)
    2. Interna komunikacija u kriznoj situaciji (kako je provoditi)
    3. Određivanje i osposobljavanje glasnogovornika 
    4. Edukacija ostalih članova tima 
    5. Određivanje ciljnih javnosti
    6. Oformiti ključne poruke za javnost 
    7. Odrediti najučinkovitije metode komuniciranja 
    9. Stalna analiza informacija o krizi i analiza reakcija javnosti)
    8. Naglasak na osnovnim odgovorima koje javnost očekuje poslije izbijanja krize (što se dogodilo,što poduzimate i što ćete poduzeti) Pritom je potrebno biti iskren i suosjećajan, a ne arogantan 

### 10.Lista zamki koje treba izbjeći u procesu osmišljavanja poruka tijekom kriznog komuniciranja: 
- žargon (stvara verbalnu barijeru)
- humor 
- napadi
- optužbe
- negativne riječi ili fraze
- obećanja/garancije
- nagađanja
- novac (ako niste sigurni_visina štete)
- brojevi (okvirni_pogađanja)
- tehnički detalji (koje nedovoljno poznajete)

### 11.Korisni savjeti za dobru komunikaciju s novinarima u kriznim situacijama: 	
    1. Budite iskreni.
    2. I među novinarima postoje razlike.
    3. Nikad ne očekujte da će novinar napisati članak onako kako biste ga sami napisali.
    4. Svaki novinar želi intervju s prvim čovjekom u hijerarhiji tvrtke.
    5. Ako članak sadrži pogrešne podatke, imate pravo da tražite ispravak..
    7. Novinari nisu vaše osoblje.

### 12. Što čini dobar komunikator u kriznoj situaciji?
Dobar komunikator zna što želi reći i kako to želi prezentirati javnosti i zainteresiranim pojedincima, te u javnom izlaganju ponavlja glavnu poruku više puta.  
Dobar komunikator je usredotočen na informiranje, a ne na impresioniranje ljudi stručnim pojmovima.

### 13. Šest grešaka_koje osobu (kriznog komunikatora) u kriznoj komunikaciji mogu «stajati glave»: 
iznošenje neistina, obećavanje nemogućeg i neispunjivog,
Izjavljivanje nečega što ne bi željeli «sutra» vidjeti na naslovnoj stranici, 
ljutnja, spekuliranje ili nagađanje, te odgovaranje na upite s «Bez komentara».

### 14. Osnovna zabluda vezano za krizu i krizno komuniciranje je, ..
da će krizna komunikacija prije uznemiriti nego umiriti ljude. 
Naravno, tako će i biti ako se samo upozorava ili alarmira ali ne i ako se poučava i informira.

### 15. Nužno je imati na umu još nekoliko činjenica vezano za kriznu situaciju (odnosi se na „nas“  medije i javnost)
U kriznoj situaciji nema podijeljenosti na «mi i oni» (mi i mediji; mi i javnost) jer se takvim stavom automatski stvara plodno tlo za nesporazume koji mogu samo pogoršati već postojeću krizu.

### 16. Prvo i osnovno pravilo komunikacije u kriznim situacijama je; 
uključiti javnost u akciju i prihvatiti je kao partnera jer je cilj komunikacije: proizvesti informiranu javnost.

### 17. Kako se naročito očituju pogreške u kriznom komuniciranju?
Pogreške u kriznom komuniciranju očituju se izostankom pravodobnih informacija, kada se, primjerice, novinare upućuje na redovite press konferencije čime se ostavlja prostor za nagađanja, nepravodobno obavještavanje javnosti, svjesno laganje i prikrivanje istine zbog nepostojanja kriznog plana

### 18. Navedite stupnjeve razvoja krize? (u gotovo svim fazama okolina komunicira s nama ili mi komuniciramo s okolinom)
- Prva obavijest, alarm 
- Reakcija medija
- Reakcija organizacije
- Reakcija javnosti 
- Kampanja protiv organizacije ili 
- Smirivanje javnosti i …
- (moguće javljanje ) Nove krize ...

### 19. Šta kriza „traži“ od organizacije?
- Pripreme i analizu spremnosti na reakciju
- Razvoj kriznog plana, sistema i protokola za komunikaciju za vrijeme krize
- Stalno promatranje, predviđanje i savjetovanje o stavovima okoline (potencijalno opasnim) i reakciju na njih (poruke, odgovori, elaboracije) 
- Organizaciju svih ljudskih i materijalnih resursa potrebnih za BRZ i UČINKOVIT ODGOVOR 
- Otvorenost i dostupnost informacija u javnosti
- Uključenje najvišeg menadžmenta
- Sućut, ispriku, odštetu i brigu o žrtvama

### 20. Što je obuhvaćeno u pripremi za kriznu situaciju?
predvidjeti moguće rizike i prijetnje i odrediti pristup organizacije krizi 
krizni plan – proceduru reakcije, prioritete- zadaća tko, šta i kada čini, te komunikaciju
procijeniti kako kriza pogađa ciljanu publiku, kako i kojim porukama komunicirati s njima


### 21. Što obuhvaća provedba kriznog plana?
- preuzmite odmah kontrolu i odgovornost!!!
- centralizirajte kontrolu i protok informacija o krizi- (uprava i krizni tim moraju biti rano informirani, firma mora govoriti jednim glasom i svi sudionici moraju dobiti točne informacije)
- ako je moguće pokušajte  se pozabaviti prvo s krizom a potom izvijestite da ste preuzeli kontrolu!!! 
- Oslobodite krizni tim koji mora operativno rješavati krizu i odvojiti je od svakodnevnih poslova 
- Budite PROAKTIVNI I KOMUNICIRAJTE SA SVIM uključenim i pogođenim publikama (grupama-ljudima)
- BUDITE DOSTUPNI NOVINARIMA - ali usredotočite se na činjenice i odbacite spekulacije

### 22. Kakvi odnosi trebaju biti sa novinarima poslije prvog saznanja o krizi?
- otvorite se, budite susretljivi i osigurajte pristup informacijama 
- otvorite press centar i odredite osobu glasnogovornika/e – koji će im biti izvor informacija i redovno održavajte briefinge i pressice 
- pripremite se. prikupite informacije  što prije i zadržite mirno i susretljivo držanje
- RECITE ONO ŠTO ZNATE! Izbjegavajte imenovati krivce – dok se ne utvrde činjenice, jer tražiće Vas DOKAZ?
- Ne ulazite u sukob s novinarima i ne odgovarajte s “BEZ KOMENTARA” niti ne komentirajte spekulacije –  u stilu “šta bi bilo kad bi bilo”
- Ne čitajte izjave već govorite!

### 23. Koje su potrebe medija tijekom krize?
- Zovite PRVI novinare „gladni“ su informacija – “nahranite ih”!
- Dajte im pristup do mjesta krize – SLIKE !!! 
- Obavijestite ostale sudionike/osoblje isto kad i novinare radi „dizanja“ morala
- Novinari traže VOĐE firme ili stručnjake iz tog područja izvana za komentar – dovedite ih! (bolje VI nego da oni “IZBUNARE” svjedoka/stručnjaka
- Novinari traže OČEVIDCE ILI SUDIONIKE – pitajte ih ako žele govoriti i dovedite novinare do njih!
- ISTRAŽUJU PROŠLOST firme/organizacije radi previda znakova upozorenja i sl. – recite im što ste i kako ste se pripremali za krizu !
- Testirajte (provjeravajte učinke) svoje poruke i reakciju javnosti na njih

## 6. OSNOVE PREZENTIRANJA
### 1.Navedi osnovne karakteristike koje čine dobru prezentaciju?
Osobni stav, znanje, govor i kretnje osnova su dobre prezentacije.

### 2.Što svaka prezentacija u svom osnovnom konceptu_zamisli treba sadržavati?	
Svaka prezentacija mora imati svoj uvod (početak), glavni dio (sredinu) i zaključak (kraj).

### 3.Mogući tipovi publike 	
- nezainteresirani
- pasivna publika
- birana
- složena
- organizirana
- odsutna

### 4. Nesvjesne pogreške tijekom prezentacije 		
češkanje, igranje kosom, brkovima, bradom, prstenom,
dodirivanje odjeće (odmicanje ovratnika) zveckanje, ključevima ili sitnišem u džepu, dodirivanje nosa, uha, lica u blizini usta, igranje olovkom, igranje nakitom

### 5. Kakva mora biti središnja misao prezentacije
mora biti jasna i točno određena (mjerljiva)!

### 6.  Što čine iskusni govornici tijekom prezentacija?
- Tjelesna ekspresija (silazak među publiku,..) rukovanja, osmjeh, komuniciranje sa „običnim” ljudima
- Poticanje publike da postavlja pitanja
- Nasmijavanje slušatelja ironičnim opservacijama (biti pažljiv i odmjeren)
- Zasipanje provjerljivim podacima brojčanog tipa
- Uvjerljivo upozorenje o mogućim rizicima…

### 7. Govornici se klone monotonije, ali….
- Ne činite (prezentacijske) promjene radi forme već zbog utjecaja
- Sve mora imati smisao
- Riječi moraju slijediti govor tijela i obratno
- Nemojte da vam riječi i tijelo postanu dva nespojiva dijela

### 8. Sve je vezano na interakciju publike (trebate li imati rezervni model)?
- Vi vodite publiku, publika vodi vas
- Što ako ste slijepo slijedili model a on je neučinkovit?
- Morate uvježbati postupke mijenjanja taktike (pristup, intonacija, različite govorne forme...)
- Uvijek morate imati rezervni model

### 9. Kod koncipiranja vašeg nastupa, kako morate postupati?
- Razmislite dobro o ciljevima
- Pribilježite moguća (predvidiva) iznenađenja
- Notirajte i neku anegdotu
- Pribilježite i nešto van ove (bazne)  teme što možete ispričati
- Dajte vašem „nesvjesnom” da se pozabavi onim što ste do tada osmislili
- Tako činite sve vrijeme dok ne počnete sortirati podatke
- Vidjeti ćete da imate puno više znanja nego što ste mislili
- Sortirajte ideje i podatke prema kategorijama

### 10. Kakvi nastupi _prezentacije mogu biti (prema formi)
- Zdravica?
- Cjelodnevna službena prezentacija
- Upoznavanje tima sa kolektivnim napretkom (tjedni prikaz)
- Prezentacija o kriznom postupanju
- Znanstveni prikaz izuma (novotarije)

### 11.  Provedbeni stupanj pripreme prezentacije?
- Kakvi podaci su vam potrebni?
- Hoće li prezentacija biti spontana (tip razgovora)?
- Trebate li impresionirati publiku podacima?
- Trebate li pokrenuti publiku na djelovanje?

### 12. „Lažna“ improvizacija
- Govor koji je pripremljen prije nastupa (okvirno)
- Pravi izbor riječi i fraza bira se tijekom nastupa
- Koristi se u „prijateljskom okružju”
- Potiče interakciju govornika i slušatelja koji se otprije poznaju

### 13. Mogući tipovi publike (2)
- Konzervativni
- Avangardni
- Vulgarni
- Oni koji se dosađuju
- Provokatori
- Nezainteresirani

### 14. Kakva pitanja („u sebi“) postavlja publika tijekom prezentacije?
- Kakvu ću korist imati od svega toga
- Hoću li na neki način profitirati
- Hoće li mi pokazati kako da zaradim novac
- Hoće li me naučiti kako da povećam ugled
- Hoće li me naučiti kako da budem sretniji

### 15. Priprema javnog govora/prezentacije (što sadrži)? 	
- Opći uvjeti 
- Strategija prezentacije 
- Profil publike 
- Cilj i središnja misao prezentacije 
- Faze pripreme izvedbe

### 16. Opći uvjeti prezentacije (navedi koji su)?	
- mjesto, prostor 
- vrijeme, trajanje 
- domaćin, ko-prezenteri, asistent/demonstrator 
- pomagala 
- scenografija, kostimografija

### 17. Strategija prezentacije 	
- informiranje 
- instruiranje 
- uvjeravanje 
- dokazivanje 
- transformiranje 
- zabavljanje 

### 18.Profiliranje publike 	
demografija (dob, spol, zanimanje, obrazovanje, socio-ekonomski status, vjera, etnička i kulturna pripadnost), znanje, spremnost, oštroumnost, stavovi, vrijednosti publike

### 19.Središnja misao (PRIMJERI)		
- U našem mediteranskom području država mora poticati maslinarstvo do mjere da se proizvodnja maslinovog ulja u 5 god udesetorostruči. 
- M. Jergović je bolji pisac nego O. Pamuk. 
- Hrvatska kuna nije precijenjena. 
- Danas je bolje biti informatičar nego  ekonomist.

### 20.Faze pripreme_ Pet kanona retorike	
1. Prikupljanje argumenata (inventio) 
2. Njihovo raspoređivanje (distributio) 
	- Uvod 
	- Izlaganje 
	- Dokazivanje 
	- Pobijanje kontraargumenata 
	- Zaključak 
3. Sastavljanje govora (elokutio) 
4. Učenje i uvježbavanje (memorio) 
5. Izvedba (actio)
   
### 21.  Retorička matrica	
- Uvod 
- pozdravljanje 
- predstavljanje 
- stvaranje zanimanja za govornika 
- stvaranje zanimanja za temu 
- priča

### 22.Retorička matrica_2 _Glavni dio izlaganja 
- najava 
- dvojna razdioba 
- iznošenje 
- pobijanje protuargumenata

### 23.Retorička matrica_3_Zaključak 
- sažetak 
- poziv na akciju 
- efektni završetak 

### 24.Retorička matrica_4
- Komunikacija s publikom 
- poziv: pitanja i odgovori 
- opovrgavanje prigovora 
- zahvala

### 25.Početak/uvod 
- mora izazvati pozornost slušatelja: 
- naglasiti korist za publiku (WIIFY formula) (What's in it for you?)
- mora izazvati naklonost prema govorniku: 
- retorička skromnost, zahvala, humor 
- mora stvoriti zanimanje za proizvod/uslugu/temu: 
- priča, pitanje, neobičan početak: 

### PRIMJER:
Cilj: prodaja zaštitnog softverskog rješenja 

“Nitko od Vas ne želi da Vam djelatnici provode radno vrijeme na internetskim sadržajima koji nemaju veze s poslom. Godišnje  to vašu tvrtku košta .X. eura i .Y. radnih sati. 
Danas ću Vam prezentirati naše novo softversko rješenje koje će Vam uštedjeti značajan novac.”

### 26. Stvaranje zanimanja za temu_ Sedam klasičnih otvaranja 	
1. retoričko pitanje 
2. fakt: impresivne činjenice ili podaci, provokativne izjave 
3. anegdota: kratka zanimljiva priča 
4. izricanje središnje misli – in medias res 
5. navođenje prigode govora 
6. citat- potpora vašem poslovanju od respektabilnog izvora 
7. analogija – usporedba između dvije naizgled nesrodne stvari

### 27.Napravite uvod (primjeri)	
- Putovanje avionom više nije luksuz 
- Godišnji odmor 
- Kupac je kralj 
- Veliki uspjesi hrvatskih znanstvenika 
- Utjecaj računala na socijalizaciju djece u školama

## 7. IZGRADNJA KARIJERE I ŽIVOTOPIS
### 1.Definiraj ili opiši pojam Životopisa	
Životopis je kratak, precizan, dobro napisan tekst zasnovan isključivo na istinitim činjenicama, kojim se opisuju osobna dostignuća na obrazovnom i praktičnom planu, prethodno radno iskustvo, specifična znanja, vještine i osobine koje su važne prilikom natjecanja za neki posao.

### 2.Kolika je uobičajena dužina životopisa a da obuhvatite bitnu sadržinu?
Životopis treba biti dug stranicu do dvije.

### 3. Što sve životopis treba sadržavati? (navedi  osnovni sadržaj bez kojeg životopis nema svoj smisao)
- Osobni podaci
- Podaci o školovanju
- Nagrade i priznanja
- Radno iskustvo
- Interesi i aktivnosti
- Preporuke

### 4. Obilježja kvalitetnog životopisa  (zaokruži netočne tvrdnje)
- Strukturiran
- Uredan, pregledan
- Pisan kićenim fontom
- Ne predug
- Gramatički i stilski dotjeran
- Gramatika nije bitna
- Točnost (provjerljivost) podataka
- Prilagođen poslodavcu!

### 5. Pojasni intervju.	
Intervju je razgovor između kandidata za posao i poslodavca u kojem poslodavac nizom pitanja koja postavlja kandidatu pokušava prosuditi koliko je prikladan za posao.

### 6. Što obvezno morate imati „na umu“ prije odlaska na intervju za posao?	
Prije intervjua potrebno je razmisliti o tomu što želite reći, što sakriti, a što saznati. Dobro razmislite o svojim vrlinama i odaberite nekoliko svojih uspjeha, iskustava ili osobina (kao što su, na primjer, polet ili marljivost) koji vas izdvajaju od ostalih kandidata i koje biste željeli naglasiti

### 7. Što je  važno u sklopu priprema za intervju proučiti i što je potrebno pripremiti? 	
- raspitajte se o organizaciji koja raspisuje natječaj 
- proučite  neke specifičnosti o poslu za koji se prijavljujete 
- razmotrite svoje kvalifikacije za posao 
- proučite još jednom svoj životopis 
- pripremite odgovore na pitanja o sebi 
- vježbajte intervju sa prijateljem

### 8. Vaša odjeća, opća urednost i ponašanje nisu bitni za ishod vašeg intervjua!?
Itekako su bitni / Nisu bitni

### 9. Na zakazani intervju ne morate donesti svoj životopis, možete ga naknadno poslati poštom!?
- Životopis nije bitan za intervju, sve ćete neposredno pojasniti, možete ga naknadno dostaviti
- Životopis je veoma važan za proceduru intervjua, trebate ga ponesti sa sobom

### 10. Na intervju možete zakasniti da pokažete da se ne bojite i da istaknete svoju važnost!?	
- dođite na intervju prije dogovorenog vremena (nemojte kasniti) da se opustite i još jedanput utvrdite planirani pristup i moguće odgovore
- naučite ime sugovornika i rukujte se s njim 
- govorite književnim jezikom 
- na pitanja odgovarajte kratko 
- odgovarajte brzo, sigurno i spremno 
- surađujte i budite susretljivi 
- pitajte o poslu i organizaciji 
- zahvalite sugovorniku

### 11. Pisani odgovori na testiranju nisu bitni, sve dvojbe i nejasnoće  možete objasniti naknadno!?
- Pri testiranju budite koncentrirani , pazite na „trik“ pitanja. Jednom napisana „glupost“ i iskazani nedostatak ne može se ispravljati naknadnim pojašnjenjima!
- dobro slušajte upute 
- svako pitanje pažljivo pročitajte 
- pišite čitko i uredno 
- pazite na vrijeme 
- ne pokušavajte prepisivati

### 12. Kako komuniciramo sa agresivnom osobom?
(Govorite smirenim, jednoličnim ali samouvjerenim tonom)

### 13. Zapamtite da će potencijalni poslodavac donijeti odluku o zapošljavanju na temelju nekoliko  ključnih čimbenika:
- Stav i poslovno ophođenje
- Predstavljanje i komunikacijske vještine
- Iskustvo i lepeza vještina
- Obrazovanje i certifikati
- Prenosive vještine.
- Rad u timu ali i snažna individualnost

### 14. Tijekom intervjua, ne odgovarajte na pitanja s jednostavnim „da” ili „ne.” 
Predstavite se navodeći primjere i pružite jasnu sliku o tome gdje ste, kada, kako, i što učinili te zašto ste to učinili.

### 15. Na sva pitanja odgovorite jasno i jezgrovito. 
- Ne udaljavajte se od teme. 
- Prije intervjua simulirajte odgovore na neka pitanja. 
- Vježbom do savršenstva !

### 16. Odgovarajte na postavljena pitanja. 
Nije uputno namjerno zanemarivati pitanje odgovarajući na neko drugo pitanje ili postavljajući protupitanje. 
Ako niste sigurni u vezi s pitanjem, zamolite ispitivača da ga ponovi.

### 17. Na pitanja odgovarajte iskreno i izravno. 
- Ispitivači traže kandidate kojima mogu vjerovati. 
- Iskreni i izravni odgovori mogu razoružati suprotnu stranu upravo zbog činjenice da su razmjerno rijetki i vrlo učinkoviti. 
- Zapamtite da morate isticati svoje dobre strane. 
- Ako trebate razgovarati o negativnim iskustvima, naglasite što ste iz njih naučili te zašto nećete ponoviti iste greške.

Izražavajte se sažeto. Intervju je zamišljen kao dijalog, a ne kao prepirka. Ako smatrate da je Vaš odgovor preopširan, skratite ga.
Budite energični. Ako ne pokazujete interes ili ako Vas odgovori ne potiču, kako možete očekivati da će zainteresirati ispitivača?
Budite pozitivni po pitanju razloga napuštanja svog sadašnjeg posla ili bilo kojeg drugog posla. Ključna riječ koju treba zapamtiti je “više”. Želite više izazova, više odgovornosti, više prilika, itd. Ako ste dobili otkaz, napomenite koliko ste naučili iz tog iskustva te kako Vam je to pomoglo da postanete još bolji u poslu koji obavljate.
Navedite koliko su povjerenja u Vas imali ostali poslodavci. Ovo navedite naglašavajući konkretne činjenice, brojke i mjerljiva postignuća.
Istaknite da je navedeni posao Vaš glavni cilj. Oblikujte svoje odgovore na način da ispitivač dobije dojam kako Vam je taj posao sredstvo pri ostvarivanju krajnjih ciljeva u karijeri. Popričajte sa svojim savjetnikom za traženje i selekciju o temama o kojima bi se moglo raspravljati na intervjuu. Informirajte se o načinu intervjuiranja ispitivača s kojima ćete se susresti. Priprema će Vam omogućiti da intervjuu pristupite opušteno i s uvjerenjem da ćete odgovoriti na potrebe kompanije.
Tijekom intervjua postavljat će Vam se teška pitanja. Ona su osmišljena kako bi se stekao uvid u način na koji reagirate pod pritiskom ili na nepoznatom području. Ne postoje pojednostavljeni odgovori na njih. Ispitivači postavljaju razna pitanja i traže razne odgovore. Kako god bilo, ako se prethodno upoznate s vrstama odgovora na moguća pitanja, dobit ćete priliku da na njih odgovorite opušteno i iskreno.